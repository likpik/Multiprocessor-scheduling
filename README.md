# Multiprocessor-scheduling using ACO optimization
Uni project
Algorytm mrówkowy czerpie inspirację ze sposobu w jaki mrówki znajdują najkrótszą trasę, wybierając następne punkty trasy zgodnie z wartością iloczynu ilości feromonu pozostawionego na tej trasie przez inne mrówki i atrakcyjności tej ścieżki. W przypadku problemu szeregowania zadań przyjmuję, że trasą pojedynczej mrówki są kolejne procesory (które mrówka może odwiedzać wielokrotnie), odległości pomiędzy kolejnymi punktami – czasy wykonywania kolejnych zadań, a długością całej trasy – maksymalny czas wykonywania zadań. Mrówki zostawiają feromon zgodnie z tzw. modelem ilości feromonu tj. macierz feromonowa zwiększana jest o iloraz współczynnika intensywności feromonu przez różnicę pomiędzy najdłuższym czasem wykonywania zadań na procesorze, a najkrótszym; w przypadku gdy ta różnica wynosi 0 algorytm zwraca wartość Cmax, gdyż jest to czas optymalny. Natomiast atrakcyjność następnego punktu ścieżki, czyli następnego procesora wynika z jego dotychczasowego czasu wykonywania zadań – im jest on krótszy, tym bardziej atrakcyjny staje się ten procesor. Z tych dwóch wartości obliczana jest po każdej iteracji macierz prawdopodobieństwa, z której korzystają mrówki, by wybrać kolejne punkty ich trasy. Feromony parują zgodnie z ustalonym współczynnikiem parowania również po każdym zakończonym cyklu. Z kolei algorytm startuje z algorytmu zachłannego, który powoduje, że mrówki już w drugiej iteracji mają pewne wartości feromonu na ścieżkach, które generują nienajgorsze wyniki.  
